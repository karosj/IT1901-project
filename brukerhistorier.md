# Brukerhistorier

Her samler vi brukerhistorier som har til hensikt å (av)dekke krav som systemet må tilfredsstille.
Det finnes ulike former for brukerhistorier, med mer eller mindre stramme krav om form, her gjør vi det nokså uformelt,
men prøver å oppsummere hver av dem litt strukturert.

## Handleliste (us-1)

Som privatperson ønsker jeg å holde oversikt over og orden på det jeg skal handle,
så jeg er sikker på å få handlet det jeg trenger.

Brukeren har behov for å lage en handleliste i forkant av en handletur og
så huke av underveis/etterpå hva som blir/ble handlet så en er sikker på at en får/har fått med alt.
Når en lager en handlelista, så er det kjekt å kunne gjenbruke tidligere avhukede elementer,
da en jo ofte handler de samme tingene på samme sted.
Hvert punkt i handlelista trenger ikke å være mer enn en enkelt tekst, og de må kunne hukes av og på.

### Viktig å kunne se

- når en handler: oversikt over hva som gjenstår å handle
- det en har handlet: ting man har handlet tidligere

### Viktig å kunne gjøre

- legge inn nye elementer
- huke av elementer
- gjenbruke gamle (avhukede) elementer

## Ukas gjøremål (us-2)

Som privatperson ønsker jeg å holde oversikt over og orden på gjøremål,
så jeg er sikker på å få gjort dem i tide.

Brukeren har behov for å notere ned gjøremål, f.eks. i kommende uke, og gjerne knytte en frist til enkeltelementer.
Elementer som ikke har en frist har implisitt samme frist som lista.

### Viktig å kunne se

- oversikt over hvilke gjøremål som må gjøres først pga. frist som har gått ut eller går ut snart
- hvor mange gjøremål som gjenstår

### Viktig å kunne gjøre

- legge inn nye elementer m/frist
- huke av elementer, slik at de forsvinner
